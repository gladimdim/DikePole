{
  "passages": [
    {
      "text": "Сонце сідало за рікою, заливаючи все навколо багряним сяйвом. Стрімка течія несла темну воду на південь, до моря. Вітерець стиха колихав очерет, розносячи запах ранньої осені та дим від вогнища. Поступово сутеніло.\n\nДмитро нерухомо лежав у прибережних заростях досить далеко від води, прислухаючись до навколишніх звуків. Надокучлива комашня гризла обличчя та шию, та з тим робити було нічого. Десь там, трохи далі на березі, де очерет поступається степовій траві та поодиноким деревцям, розташувалися біля вогню троє вершників. Їх не було видно, однак інколи вітер приносив уривки розмови та брязкіт реманенту. Це були татари. Чоловік прислухався, намагаючись зрозуміти, чи вони тут по його душу.\n\nКозак лежав так ще довго, закривши голову руками, доки зовсім не стемніло. Вітер піднявся сильніший, зовсім заглушивши усі навколишні звуки потужним шелестом очеретяного моря. Він гнав небом на захід уривчасті хмари, що затуляли і без того слабеньке сяйво молодого місяця. Дмитрові вже несила було чекати довше, треба було починати щось робити. Стиснувши добрий поясний ніж - єдину річ, що йому вдалося прихопити з човна під час втечі - він поволі переповз до стежки, що вела крізь очерет до річки. Трохи почекав, підвівся та, намагаючись ступати тихіше, незважаючи на шум заростів, підійшов до краю води. На темній стежці нікого не було. Він присів і почав пити холодну річкову воду, черпаючи її долонею. У стрімкому потоці час від часу спалахувало відображення місяця та хмар, підсвічених ним. А потім раптом промайнуло дівоче обличчя. Чоловік відсахнувся від води та витріщився туди, звідки якусь мить тому на нього дивилися ясні очі молодої панночки. Але там вже нічого не було - тільки місячне сяйво подекуди виринало із хмар. Він перехрестився та позадкував від води, у півголоса промовляючи молитву. Потім розвернувся та рішуче вирушив туди, де закінчувалася стіна очерету.\n\nВтікачу знову довелося повзти, бо берег піднімався все вище, аж ось незабаром з’явилося вогнище, що ще жевріло самотньо у степу. \n\nУ нечастих спалахах місячного сяйва можна було розгледіти силуети людей та коней. Двоє, схоже, спали на землі, один навпроти одного. Третій сидів ближче до вогню, спираючись на короткого списа, і, здавалося, теж заснув. Коней було видно гірше, вони дрімали десь з іншого боку багаття і їх, на перший погляд, було не менше п’яти. \n\nДмитро підповз до найближчого сплячого татарина та тихо підвівся на коліна, підготувавшись встромити ножа йому в око, якщо той ворухнеться. Поруч лежав лук з сагайдаком та якась торбинка.\n(set: $visited to \"no\")\n\n[[Забрати торбинку, лук та сагайдак->steal]]\n\n[[Пошукати татарську шаблю->saber]]",
      "links": [
        {
          "name": "Забрати торбинку, лук та сагайдак",
          "link": "steal",
          "pid": "2"
        },
        {
          "name": "Пошукати татарську шаблю",
          "link": "saber",
          "pid": "3"
        }
      ],
      "name": "escape",
      "pid": "1",
      "position": {
        "x": "1574",
        "y": "98"
      }
    },
    {
      "text": "Козак більше нічого не ризикнув чіпати і з цією здобиччю обережно повернувся до очерету та почав поступово віддалятися від вершників, прямуючи вздовж річки вверх за течією.\n\nДалі, як на добрий перестріл від стоянки, трапився невеликий пагорб, з якого було видно, що позаду в степу мерехтіло не одне, а два вогнища. Друге було ще далі від річки і його було погано видно. Татар тут було більше, ніж Дмитрові здавалося спочатку. Він рушив далі, не гаючи часу. Незабаром, обидва вогнища зникли у степовій імлі. Перша холодна осіння ніч завітала до Дикого Поля.\n\nОчерет змінювався травою, трава - камінням, каміння - байраками. Пройшло вже багато часу відтоді, як розпочався шлях втікача вздовж узбережжя. Пройшовши в темряві чергову улоговину, що збігали вниз до Дніпра, козак рушив у степ подалі від річища.\n(set: $prev to \"steal\")\n(link-goto: \"Йти далі\", (either: \"forest\",\"forest\",\"encounter\"))\n",
      "name": "steal",
      "pid": "2",
      "position": {
        "x": "1499",
        "y": "228"
      },
      "tags": [
        "out_steppe"
      ]
    },
    {
      "text": "Double-click this passage to edit it.",
      "name": "saber",
      "pid": "3",
      "position": {
        "x": "1724",
        "y": "236"
      }
    },
    {
      "text": "Дмитро не мав жупана, тож пішов збирати обгорілі гілки та складати їх під каменем, який мав плоску вертикальну сторону, обернену досередини улоговини. Татарський трут та кресало стали в нагоді. Козак запалив вогнище, сподіваючись, що згарище, ніч та ця яма допоможуть приховати багаття. Обвуглені дрова згоряли швидко і майже без диму, лишаючи по собі яскраве розпечене вугілля. Тож незабаром чоловік мав поряд себе таку собі жаровню, до якої він підкладав більші головні, що були розкидані навколо. З найменш обпаленого хмизу вийшла непогана підстилка біля вогнища. Наносивши ще головешок, Дмитро розширив жаровню і тепер вугілля горіло вздовж усього каменя, майже на його зріст. Стомлений утікач поставив прямо у вугілля кухоль з водою зі струмка, щоб легше було розмочувати сухарі та м’ясо. Нехитра їжа та тепло жаровні, що хвилями відбивалося від кам’яної брили, нарешті зігріли його. Так до світанку козак дрімав, час від часу прокидаючись, щоб підкласти дров то до одного краю вогнища, то до іншого, та ковтнути води. Аж ось нарешті небо стало світліти. Починався новий день.\n\nНа сході сонця набігли щільніші хмари, затуливши світило, тож ранок видався похмурим. Дмитро прокинувся, як йому здалося, від якогось віддаленого звуку. Від жаровні лишився майже самий попіл, хоча розігріте каміння все ще віддавало тепло і вранішній холод майже не відчувався. Козак швидко підвівся, підхопив торбинку та лук із сагайдаком і рушив на протилежну сторону улоговини. Потім звернув ліворуч і, зробивши широке коло, повернувся до межі обгорілого лісу, трохи далі від того місця, де вночі він зайшов на згарище. Біля його слідів у попелі схилився татарин. Потім підвівся, уважно роздивляючись навколо. На скільки Дмитро міг бачити зі свого укриття, цей кочівник був тут сам-один і він дуже нагадував того самого татарина, в якого він вчора вкрав речі.\n\n[[Вистрілити з лука->shoot]]\n[[Заховатися і сидіти тихо->stealth]]\n",
      "links": [
        {
          "name": "Вистрілити з лука",
          "link": "shoot",
          "pid": "6"
        },
        {
          "name": "Заховатися і сидіти тихо",
          "link": "stealth",
          "pid": "7"
        }
      ],
      "name": "fireplace",
      "pid": "4",
      "position": {
        "x": "1378",
        "y": "436"
      }
    },
    {
      "text": "Double-click this passage to edit it.",
      "name": "coldnight",
      "pid": "5",
      "position": {
        "x": "1775",
        "y": "573"
      }
    },
    {
      "text": "Козак натягнув лука, прицілився добре та випустив стрілу. Кочівник видав якийсь незрозумілий звук та повалився на обгорілу землю. Дмитро виждав деякий час – ніхто не з’явився. Тоді він обережно пішов уперед. Татарин, схоже, вже не дихав.\n\nНезабаром, Дмитро вийшов із закіптюженого переліска у шапці, трохи закривавленій ззаду опанчі та з ординською шаблею на поясі. Неподалік у степу ходив низенький жеребець під сідлом. Козак наблизився до нього, промовляючи заговір, що навчився ще малим хлопчаком, доглядаючи коней, та зазирнув тварині у вічі. Потім рішуче скочив у сідло та поскакав геть. Із глибокого налитого свинцем неба на пожовклий степ почав накрапати дрібний дощ.\n\nДмитро їхав степом не зупиняючись. Інколи він міняв напрямок, наближаючись до ріки, та одразу, як тільки міг розгледіти берег, знову звертав у степ. Злива періщила цілий день, одяг та всі речі намокли. Проте, тепла ночівля додала козаку сил, тож він не звертав уваги на такі дрібниці. Степовий кінь теж виявився істотою витривалою і не подавав жодних ознак втоми - з новим господарем у сідлі він уперто біг вперед у невідоме крізь трави, дощ і вітер.\n\nМісцевість стала ще більш бугристою, де-не-де з-під землі виступали скелі. Черговий раз звернувши на захід, Дмитро під’їхав до самісінької кручі. Ріка розкинулася внизу, широка і спокійна, оздоблена морями очерету, скелями та острівцями, оповитими туманом. Посередині простягнувся чималий острів, зовсім плаский, зарослий вербами та чагарником. Від північного кінця острова відділився темний силует маленького човника та почав жваво рухатися проти течії, доки не зник з поля зору, розчинившись у прибережних заростях.\n\nДмитрові вдалося проїхати ще зовсім небагато, доки він не вперся у невеликий потічок, що, однак, утворював чимале урвище, стікаючи до Дніпра. Крутим схилом униз вела ледь помітна стежка. Дмитро зліз з коня та став спускатися, тримаючи його за повід. Стежина вела до широкої галявини, оточеної вербами, що була захована межі кручі в тому місці, де потічок вливався у велику ручку. На краю галявини стояв курінь, критий очеретом та оповитий димом від вогнища, що тліло навпроти входу. Трохи далі стояв стіл, лави із колод, якісь діжки, та лежали купою в’язки хмизу. Гойдалися розвішані на палях сітки.\n\nЗ боку прибережних заростів долинули приглушені звуки розмови. Потім все стихло, а за хвильку до куреня вийшли двоє чоловіків.\n\n[[Вийти назустріч->meeting]]\n[[Втекти у степ->runaway]]",
      "links": [
        {
          "name": "Вийти назустріч",
          "link": "meeting",
          "pid": "8"
        },
        {
          "name": "Втекти у степ",
          "link": "runaway",
          "pid": "9"
        }
      ],
      "name": "shoot",
      "pid": "6",
      "position": {
        "x": "1421",
        "y": "588"
      }
    },
    {
      "text": "Double-click this passage to edit it.",
      "name": "stealth",
      "pid": "7",
      "position": {
        "x": "1578",
        "y": "628"
      }
    },
    {
      "text": "Дмитро пустив коня і рушив назустріч, не ховаючись.\n\nЦієї ночі він ночував у курені. Рибалки прийняли його з пересторогою, однак, гостинно. Пригостили щербою та довго слухали його розповідь про те, як він, разом з кількома іншими реєстровцями з Бару, потрапив у засідку до татар аж під молдавським кордоном, як його вели до Криму, та як пізніше утік, завдяки безладу, що зчинився на переправі через несподіваний напад запорожців десь поблизу османського укріплення. Той, що був тут за старшого, тільки посміхався собі у вуса та смоктав люльку, киваючи головою.\n\nРано вранці Дмитро розпрощався з добувачами та вирушив собі далі, знову віддаляючись від ріки, бо їхати весь час байраками було складно. Після переправи через малу річку татарський кінь раптом почав кульгати. До полудня було зрозуміло, що він ушкодив ногу і йде дедалі гірше.\n\n[[Повернути назад до куреня->return]]\n[[Їхати далі->loosehorse]]",
      "links": [
        {
          "name": "Повернути назад до куреня",
          "link": "return",
          "pid": "10"
        },
        {
          "name": "Їхати далі",
          "link": "loosehorse",
          "pid": "11"
        }
      ],
      "name": "meeting",
      "pid": "8",
      "position": {
        "x": "1269",
        "y": "716"
      }
    },
    {
      "text": "Double-click this passage to edit it.",
      "name": "runaway",
      "pid": "9",
      "position": {
        "x": "1458",
        "y": "735"
      }
    },
    {
      "text": "Дмитро повернув назад. Через декілька годин довелося спішитися та вести коня за собою.\n\nСонце вже почало хилитися до небокраю, коли вдалині у степу з’явилася хмарина куряви. Потім вона розділилася на декілька хмаринок, які, повільно пливучи, розходилися у різні боки. Одна з хмарин рухалася назустріч, але за деякий час змінила напрямок. Дмитрові вдалося розгледіти коня без вершника, який ошаліло нісся вечірнім степом та невдозі зник за пагорбами.\n\nНа горизонті забовваніли знайомі прибережні урвища. З долини потічка біля стоянки рибалок вітер виганяв ледь помітні пасма сірого диму. Дмитро лишив поранену тварину у низовині та обережно рушив до узбережжя, тримаючи лук напоготові. Перед самою долиною повернув праворуч та видерся на кручу, що здіймалася над табором з протилежного боку струмка. Припавши до землі, козак визирнув з-за краю урвища.\n\nНа місці річкового куреня тліло величезне чорне попелище. Дим від нього устилав усю долину, як ранковий туман. Була спалена і частина прибережного очерету. По галявині були розкидані різні уламки, з землі, дерев та тліючих колод рясно стирчали стріли. Серед усього цього безладу то тут то там лежали закривавлені порубані тіла татар. Дмитро нарахував шістьох убитих кочівників. Ніхто не подавав жодних ознак життя. Над табором запала абсолютна тиша, що навіть з кручі було чути потріскування вугілля у спаленій катразі.\n\nКозак нерухомо спостерігав за галявиною у цілковитій тиші ще досить довго. Не побачивши більше нічого і нікого, Дмитро повернувся до низовини, де лишив коня. Нещасної тварини ніде не було видно. Чоловік походив довкола, спробував покликати стиха. Клятий кінь як крізь землю провалився. Нащастя, Дмитро, уходячи, забрав усі свої корисні речі із собою, нічого не лишаючи притороченим до сідла.\n\n[[Покинути пошуки та йти до табору->scavenge]]\n[[Рушити далі в степ у пошуках коня->wolves]]\n",
      "links": [
        {
          "name": "Покинути пошуки та йти до табору",
          "link": "scavenge",
          "pid": "12"
        },
        {
          "name": "Рушити далі в степ у пошуках коня",
          "link": "wolves",
          "pid": "13"
        }
      ],
      "name": "return",
      "pid": "10",
      "position": {
        "x": "1199",
        "y": "848"
      }
    },
    {
      "text": "Double-click this passage to edit it.",
      "name": "loosehorse",
      "pid": "11",
      "position": {
        "x": "1406",
        "y": "886"
      }
    },
    {
      "text": "Дмитро покинув марні пошуки та пішов назад до табору.\n\nКоли він обережно ступив до обгорілого та закривавленого стану, вже сутеніло. Дмитро заходився ретельно оглядати місце, шукаючи все, що може розказати, що сталося, або стати в нагоді. З’ясувалося, що всі більш-менш цінні речі та зброя зникли разом із рибальськими човнами. Вдалося знайти лише кілька вцілілих торбин з сушеною рибою, смаженим пшоном та мукою. Біля одного з татар, що лежав посеред галявини, якому ззаду пробили чимось голову, на землі валялася глиняна фляга. Вона виявилася перекинутою через плече на шкіряному ремінці, тож її не вдалося відразу зняти, бо татарин лежав обличчям донизу, широко розкинувши руки. Чоловік дістав ніж і зрізав флягу. Вона була порожня, тож він пішов до потічка стежкою, яку, вочевидь, проторили рибалки. Біля струмка дійсно була зроблена кладка, з якої зручно було набирати воду. Звідсілля ж стежка вела далі в очеретяні хащі кудись убік. Наповнивши флягу, Дмитро лишив її на кладці та пішов подивитися, що ж там. \n\nВузька стежина вилася очеретом і затягувала все далі від табору попід кручі. Врешті, вона привела до невеликого майданчика на березі. Очерет тут був ретельно вирізаний, тож далі відкривався прохід до Дніпра. Ближче до води на майданчику лежав крихітний човник-довбанка. Над човном схилилася якась темна фігура. Дмитро завмер, тримаючись за руків’я шаблі, потім зробив кілька обережних кроків вперед. Наполовину на землі, наполовину у човні лежав татарин без шапки з перерізаною горлянкою. Його кров злилася у човен, як вино до чарки. Козак перехрестився, трохи задумався, а тоді витяг кочівника за плечі та впустив на землю - ані шаблі, ані ножа, ані якоїсь торбини.  Дмитро перевернув човна, спостерігаючи за багряними ручаями, що немов змії розповзалися на всі боки, а потім швидко попрямував назад до табору.\n\n[[Відплисти на острів->island]]\n[[Ночувати в таборі->stay]]\n",
      "links": [
        {
          "name": "Відплисти на острів",
          "link": "island",
          "pid": "14"
        },
        {
          "name": "Ночувати в таборі",
          "link": "stay",
          "pid": "15"
        }
      ],
      "name": "scavenge",
      "pid": "12",
      "position": {
        "x": "1200",
        "y": "987"
      }
    },
    {
      "text": "Double-click this passage to edit it.",
      "name": "wolves",
      "pid": "13",
      "position": {
        "x": "1440",
        "y": "1016"
      }
    },
    {
      "text": "Вже майже у цілковитій темряві Дмитро відвалив від рибальського стану у малій довбанці, завантаженій знайденими припасами. Він вправно працював одним веслом, що знайшлося на згарищі, та кермував на дрібний неоковирний острівець посеред Дніпра, який запримітив іще з кручі, поки сонце було високо. Цей острівець був найближчим з цілої купи таких самих островів вище за течією, що утворювали собою підступний лабіринт вузьких проток та плавнів.\n\nДмитро веслував не відволікаючись, аж доки останні промені сонця не промайнули у річковому дзеркалі. У той же час ніс човника глухо вдарив у кам’янистий берег безіменного клаптика суходолу посеред могутньої ріки.\n\nОстрів сильно заріс чагарником. Дмитрові довелося попотіти, щоб затягнути човна на берег. З іншого боку, гущавина надійно ховала все, що є на цьому острівці, від спостерігача на березі чи на воді. Щоб дістатитися до середини, до якої було, може, кроків сто, довелося пригинатися та ледь не навкарачки проповзати крізь зарості. Посеред острова росло три старезні товсті дерева, під які не наважилися лізти кущі. Долівка була густо вкрита хмизом та пожовклим листям. Дмитро перетягнув сюди свої ужитки і нашвидкоруч зробив очеретяну буду. Потім заварив саламаху у мідному кухлі, розпаливши вогнище навпроти. \nДо того часу вже остаточно стемніло. Ніч цього разу видалася ясна, тепла і зоряна. Дмитро залишив свій табір та пішов до краю острівця, протилежного тому, до якого він пристав. Нарізаючи очерет, він розвідав тут досить вільний прохід до берега. Зарості були не такі густі, а попід берегом лежало кілька кам’яних брил, утворюючи невелику заболонь. Дмитро залишив свій одяг на камені та обережно увійшов у холодну дніпровську воду. Зайшовши у річку по пояс він зупинився, милуючись віддзеркаленням небесних світил у тихій колисці хвиль. Раптом здалося, що він знову угледів під водою ту панночку. Дмитро струснув головою - певно, втома давалася взнаки. Незважаючи на прохолоду, купання принесло відчуття значного полегшення та змило пил пригод останніх днів. Повернувшись до буди, Дмитро ледве дочекався, коли догорить багаття, та міцно заснув. \n",
      "name": "island",
      "pid": "14",
      "position": {
        "x": "1215",
        "y": "1153"
      }
    },
    {
      "text": "Знищений рибальський стан навіював гнітючий настрій. Козак ще трохи роздивився серед згарища у пошуках корисних речей, однак, не знайшовши нічого, наносив дров до човна. Провести ніч серед побоїща та трупів татар не хотілося, тож він витягнув тіло з човна до інших на галявину та заночував біля довбанки. Підставивши під неї ломаку, Дмитро отримав невелике укриття від можливої негоди. Він розклав багаття поруч, повечеряв тим, що йому вдалося знайти у таборі та ліг під човен.\n\nСаме в цей час на Дике Поле спустилася чергова ніч. Сон Дмитрові не йшов. Якось йому здалося, що він чує нагорі за урвищем кінське іржання. Згадавши про свого загубленого коня, він підвівся та, прихопивши зброю, пішов на крутий схил над Дніпром. Над урвищем нікого не було, тож він вирішив пройтися трохи далі в степ до найближчого пагорба, щоб спробувати з нього роздивитися навколо, на скільки дозволяло мерехтливе місячне сяйво.\n(set: $prev to \"stay\")\n(if: $visited is \"no\")[(link-goto: \"Йти далі\", (either: \"fail\",\"fail\",\"encounter\"))]\n(else:)[(link-goto: \"Йти далі\", \"fail\")]",
      "name": "stay",
      "pid": "15",
      "position": {
        "x": "1376",
        "y": "1148"
      },
      "tags": [
        "out_steppe"
      ]
    },
    {
      "text": "Дмитро йшов між невисокими пагорбами, коли раптом відчув запах згарища. На черговому горбі він добре роздивився навколо - жодних вогнів, чи навіть диму помітити не вдалося. Проте, вдалині, на скільки дозволяла ніч, можна було побачити якийсь перелісок. Утікач попрямував до нього. У повітрі все сильніше смерділо горілим. Зблизька лісок дійсно виявився згарищем - голі почорнілі стовбури стирчали, наче щогли, гублячись у темряві та зливаючись між собою у суцільну стіну. За собою вони ховали невелику западину, в якій стояла калюжа води та витікав ледь помітний струмок. Навколо западини розкинулося декілька кам’яних брил завбільшки з воза. Долівку вкривав товстий шар холодного попелу. \n\nЧоловік розташувався за найближчою до струмка каменюкою, тримаючи лук зі стрілами напоготові біля себе, та став навпомацки вивчати вміст татарської торбинки.  \n\nСпочатку під руку потрапило кресало та прив’язаний до нього сірий мішечок зі шматками кременя та трутом з обпалених ганчірок, далі - сухарі та кілька куснів в’яленої конини, загорнутих в рядно, мідний кухоль, а останнім предметом були піхви до ножа чи кинджалу, на вигляд звичайні, з грубої шкіри, проте, оздоблені тисненням та невеликим камінцем посередині. Самого кинджалу у торбі не було. Ніж, що його мав Дмитро, для них був замалий, тож він поклав піхви назад до торбинки.\n\nНічний холод підібрався до кісток.\n\n[[Розпалити багаття->fireplace]]\n[[Пошукати інший спосіб зігрітися->coldnight]]",
      "links": [
        {
          "name": "Розпалити багаття",
          "link": "fireplace",
          "pid": "4"
        },
        {
          "name": "Пошукати інший спосіб зігрітися",
          "link": "coldnight",
          "pid": "5"
        }
      ],
      "name": "forest",
      "pid": "16",
      "position": {
        "x": "1570",
        "y": "360"
      },
      "tags": [
        "ret_steppe"
      ]
    },
    {
      "text": "Із нічної темряви назустріч Дмитрові щось рухалося. Він зупинився та підняв лук, вдивляючись у примарні силуети. П'ять-шість вовків сунули степом просто на козака. Їх майже не було видно - лише темні плями на фоні пожовклої трави наближалися до людини і тільки очі, що виблискували від кволого місячного сяйва, видавали живих істот.\n\nВовки підбігли на два десятки кроків, зупинилися, розтягнушись у лінію, та роздивлялися прибульця.\n\n(set: $visited to \"yes\")\n\n[[Стріляти в найближчого вовка->fight]]\n[[Голосно заговорити->talk]]",
      "links": [
        {
          "name": "Стріляти в найближчого вовка",
          "link": "fight",
          "pid": "18"
        },
        {
          "name": "Голосно заговорити",
          "link": "talk",
          "pid": "19"
        }
      ],
      "name": "encounter",
      "pid": "17",
      "position": {
        "x": "2054",
        "y": "318"
      },
      "tags": [
        "in_steppe",
        "in_wolf"
      ]
    },
    {
      "text": "Дмитро, не роздумуючи довго, вистрілив у найбільшого вовка, але стріла лише ковзнула по тілу тварини та зашелестіла далі степовою травою. Вовк у два стрибки опинився зовсім близько від людини та вишкірив свої загрозливі ікла. Дмитро схопився за ніж саме вчасно, щоб виставити його перед собою, коли сіроманець спробував навалитися на нього усією своєю вагою. Почулося приглушене гарчання і людина та тварина разом повалилися на землю, вже зрошену бризками чиєїсь крові. Інший вовк вкусив Дмитра за ногу. Козак відчайдушно намагався скинути з себе тушу великого вовка і при цьому дістати ножем другого, коли відчув різкий біль у правому плечі. Зграя напала на нього і тепер це була бійка не на життя, а на смерть.\n\nДмитро не пам'ятав, як йому вдалося відбитися. На ранок він лежав у кривавому болоті серед чотирьох вбитих сіроманців. Він розумів, що наврядчи зможе рухатися - поранення були суттєві та й сил вже не лишилося. Десь здалеку почувся кінський тупіт. Незабаром до місця нічного побоїща під'їхав татарський вершник. Останнє, що Дмитро побачив, був занесений над ним спис степовика. Це був КІНЕЦЬ. ",
      "name": "fight",
      "pid": "18",
      "position": {
        "x": "1962",
        "y": "542"
      }
    },
    {
      "text": "Гучним але спокійним голосом Дмитро промовив до сіроманців, щоб ішли своєю дорогою, та додав кілька характерницьких приказок - мовляв, нема нам що ділити у цьому степу. Вовки, здавалося, уважно слухали, але продовжували стояти. Потім, коли запала тиша, найбільша тварина рушила у бік Дмитра. До нього приєдналося ще двоє вовків. Козак повільно, не обертаючись, ступив кілька кроків назад, опустивши лука. Сірі степові мешканці поважно пройшли повз нього і розчинилися у темряві. Троє, що залишилися, трохи потупцяли на місці та й теж побігли слідом.\n\nДмитро перехрестився та перевів дух. Серце у нього билося як скажене. Але досить швидко він опанував себе та помандрував далі в той бік, звідки прибігла зграя.\n\n(if: ($prev is \"steal\"))[(link-goto: \"Йти далі\",\"forest\")]\n(else-if: ($prev is \"stay\"))[(link-goto: \"Йти далі\",\"fail\")]",
      "name": "talk",
      "pid": "19",
      "position": {
        "x": "1784",
        "y": "365"
      }
    },
    {
      "text": "Незабаром Дмитро досяг пагорба. Віяв холодний осінній вітер, навкруги майже нічого не було видно у нічній імлі. Переконавшись, що ніякого руху чи вогню не видно, він повернувся до своєї ночівлі біля табору та, нарешті, заснув.",
      "name": "fail",
      "pid": "20",
      "position": {
        "x": "1535",
        "y": "1228"
      },
      "tags": [
        "ret_steppe"
      ]
    }
  ],
  "name": "Loca Deserta",
  "startnode": "1",
  "creator": "Twine",
  "creator-version": "2.2.1",
  "ifid": "2C195B91-5602-45EC-8695-E338975EA95B"
}
